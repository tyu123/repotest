# Pętle w C++

## Zadania

1. Napisz program, który pobiera od użytkownika liczbę całkowitą
   i drukuje jej kwadrat i pierwiastek na ekranie.
   Za pomocą pętli wymuś na użytkowniku podanie liczby dodatniej.

1. Napisz program, który pobiera od użytkownika długości boków trójkąta
   i wyświetla jego pole. Program ma pobierać aż do momentu, kiedy
   użytkownik poda boki, z których da się zbudować trójkąt.

1. Napisz program, który ponawia wczytywanie liczby całkowitej x,
   aż do momentu, gdy x zawiera się w zakresie (0,15].

1. Napisz program, który dla wczytanej z klawiatury liczby całkowitej
   wypisuje sumę cyfr tej liczby.

1. Napisz program, który dla podanej liczby całkowitej nieujemnej n
   obliczy sumę wszystkich jej cyfr i wyświetli otrzymany wynik,
   a następnie powtórzy te dwie czynności dla obliczonej sumy, itd.
   Ten proces winien być zakończony, gdy obliczona suma cyfr będzie
   liczbą jednocyfrową, np. dla n=7895, należy wyświetlić liczby: 29, 11, 2.

1. Napisz program, który pobiera dzielną i dzielnik, a następnie wylicza
   w pętli i drukuje wynik dzielenia całkowitego. Wymuś podanie poprawnego dzielnika.
   Uwaga: nie można użyć operatora **/**.

Kolejne programy zapisuj w plikach o nazwach "petle_cw1_kl2ag1_nazwisko.cpp",
"petle_cw2_kl2ag1_nazwisko.cpp" itd.
